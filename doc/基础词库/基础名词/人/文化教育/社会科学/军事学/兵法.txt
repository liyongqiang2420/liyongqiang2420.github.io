[兵法]
兵法
不战而屈人之兵
善之善者也
始计第一
国之大事
死生之地
存亡之道
不可不察也
故经之以五事
校之以计
而索其情
一曰道
二曰天
三曰地
四曰将
五曰法
道者
令民于上同意
可与之死
可与之生
而不危也
天者时制也
地者
险易
广狭
死生也
将者
智信仁勇严也
法者
曲制
官道
主用也
凡此五者
将莫不闻
知之者胜
不知之者不胜
故校之以计
主孰有道
将孰有能
天地孰得
法令孰行
兵众孰强
士卒孰练
赏罚孰明
吾以此知胜负矣
将听吾计
用之必胜
留之将不听吾计
用之必败
去之
计利以听
乃为之势
以佐其外
势者
因利而制权也
诡道也
故能而示之不能
用而示之不用
近而示之远
远而示之近
利而诱之
乱而取之
实而备之
强而避之
怒而挠之
卑而骄之
佚而劳之
亲而离之
攻其无备
出其不意
此兵家之胜
不可先传也
夫未战而庙算胜者
得算多也
未战而庙算不胜者
得算少也
多算胜少算
而况于无算乎
吾以此观之
胜负见矣
作战第二
凡用兵之法
驰车千驷
革车千乘
带甲十万
千里馈粮
则内外之费
宾客之用
胶漆之材
车甲之奉
日费千金
然后十万之师举矣
其用战也
胜久则钝兵挫锐
攻城则力屈
久暴师则国用不足
夫钝兵挫锐
屈力殚货
则诸侯乘其弊而起
虽有智者不能善其后矣
故兵闻拙速未睹巧之久也
夫兵久而国利者
未之有也
故不尽知用兵之害者
则不能尽知用兵之利也
善用兵者
役不再籍
粮不三载
取用于国
因粮于敌
故军食可足也
国之贫于师者远输
远输则百姓贫
近师者贵卖
贵卖则百姓财竭
财竭则急于丘役
力屈中原
内虚于家
百姓之费
十去其七
公家之费
破军罢马
甲胄矢弓
戟盾矛橹
丘牛大车
十去其六
故智将务食于敌
食敌一钟
当吾二十钟
杆一石
当吾二十石
故杀敌者
怒也
取敌之利者
货也
车战得车十乘以上
赏其先得者而更其旌旗
车杂而乘之
卒善而养之
是谓胜敌而益强
故兵贵胜
不贵久
故知兵之将
民之司命
国家安危之主也
谋攻第三
夫用兵之法
全国为上
破国次之
全军为上
破军次之
全旅为上破旅次之
全卒为上
破卒次之
全伍为上
破伍次之
是故百战百胜
非善之善也
故上兵伐谋
其次伐交
其次伐兵
其下攻城
攻城之法
为不得已
修橹具器械
三月而后成
距堙
又三月而后已
将不胜其忿而蚁附之
杀士卒三分之一
而城不拔者
此攻之灾也
故善用兵者
屈人之兵而非战也
拔人之城而非攻也
毁人之国而非久也
必以全争于天下
故兵不顿而利可全
此谋攻之法也
故用兵之法
十则围之
五则攻之
倍则分之
敌则能战之
少则能逃之
不若则能避之
故小敌之坚
大敌之擒也
夫将者
国之辅也
辅周则国必强
辅隙则国必弱
故君之所以患于军者三
不知军之不可以进而谓之进
不知军之不可以退而谓之退
是谓縻军
不知三军之事而同三军之政
则军士惑矣
不知三军之权而同三军之任
则军士疑矣
三军既惑且疑
则诸侯之难至矣
是谓乱军引胜
故知胜有五
知可以战与不可以战者胜
识众寡之用者胜
上下同欲者胜
以虞待不虞者胜
将能而君不御者胜
此五者
知胜之道也
知己知彼百战不贻
不知彼而知己
